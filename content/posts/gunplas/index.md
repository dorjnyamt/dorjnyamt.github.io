+++
title = 'Ганпла'
date = 2023-10-06T12:26:57+08:00
draft = false
tags = ['gundam']
+++

## Ганпла гэж юу вэ? 
Гандам нь байлдааны зориулалттай аварга роботууд буюу мехагийн талаар өгүүлэх шинжлэх ухааны зөгнөлт зохиолын цуврал юм. Анх олон ангит анимэ хэлбэрээр гарч байсан бол одоо кино, манга, видео тоглоом зэрэг олон хэлбэртэй болсон. Ганпла гэдэг нь уг цуврал дээр гарах меха роботуудын буюу гандамны пластик модел хувилбар юм. 
> Гандам + пластик = Ганпла.

Ганпла нь хүүхдийн тоглоомтой харьцуулахад заавал өөрийн гараар угсрах шаардлагатайгаараа онцлог. Леготой төстэй гэж ойлгож болно.
Зөвхөн Гандам гэлтгүй бусад цувралын пластик моделууд мөн зарагддаг.
Томоороо model kit гэсэн хоббид хамаардаг.

## Ганпла зэргүүд
Ганпла нь хэмжээ болон угсрахад хэр төвөгтэйгөөс шалтгаалж олон зэрэгт хуваагддаг. Зэрэг нь үнэ болон сонголтын хувьд өөр өөр байдаг.

| Зэрэг | Зэргийн товчлол | Хэмжээ | Эд ангийн тоо | Үнэ | Сонголт |
| ----- | ----- | ----- |  ---------- | ---- | ----- | 
| Entry Grade | EG | 1/144 | Хамгийн бага | Хямд | Бага |  
| High Grade | HG | 1/144 | Бага | Хямд | Хамгийн их |
| Real Grade | RG | 1/144 | Дунд | Дунд | Дунд | 
| Master Grade | MG | 1/100 | Дунд | Их |  Их | 
| Perfect Grade | PG | 1/60 | Их | Их | Бага | 

### Entry Grade (EG)
Өмнө нь ганпла угсарч үзээгүй, дөнгөж сонирхож буй хүмүүст зориулсан. Элдэв багаж шаардлагагүй.
### High Grade (HG)
Хамгийн олон сонголттой зэрэг. Ер нь бүх л Гандам цувралын загваруудын HG хувилбар байдаг ба үнийн хувьд ч хямд.
### Real Grade (RG)
Хэрвээ Гандам бодитоор байдаг байсан бол ямар харагдах байсанг төсөөлж аль болох "бодит" загвартай зэрэг. Анхны загварууд нь төдийлөн сайн биш (угсрахад төвөгтэй, угсарсны дараа эд анги нь салах магадлалтай) ч сүүлд гарсан RG загварууд харьцангуй сайжирсан тул RG Nu Gundam, RG Hi-Nu Gundam, RG God Gundam зэргийг нэг удаа угсарч үзэхийг санал болгож байна. Товчхондоо HG хэмжээтэй MG загвар гэж хэлж болно.
### Master Grade (MG)
EG, HG, RG зэрэг нь бүгд 1/144 хэмжээтэй тул бага зэрэг жижиг хэмжээтэй санагддаг бол MG нь 1/100 том хэмжээтэй ба дотор болон гадна загвар нь илүү нарийн байдаг. Сонголтын хувьд HG-тэй харьцуулагдахгүй ч угсрахад үнэхээр урамтай.
### Perfect Grade (PG)
Хамгийн олон ширхэгтэй, хамгийн нарийн, хамгийн том зэрэг. Бас хамгийн үнэтэй.

## Ганпла угсрахад шаардлагатай зүйлс
1. Бахь
2. Зүлгүүр
3. Чимхлүүр
4. Маркер